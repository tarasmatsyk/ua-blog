---
title: "Як я підсів на Аніме"
date: 2021-05-22T21:35:15+02:00
description: "До 2020 я максимально ігнорував аніме. А у 2021 я з кінцями закохався у цей жанр і тепер голівуд нагадує телепузиків із 90х"
draft: false
---

До 2020 я максимально ігнорував аніме. Типу мультики для дітей, та ще й у них максимально пояснюють що відбувається, додають мега-детальний опис кожної секунди і роблять все максимально награно і пафосно: 

[![solo-leveling.png](https://i.postimg.cc/VNhm815W/solo-leveling.png)](https://postimg.cc/yJ0wmMmD)

Загалом все здається максимально дивним і дитячим. Я люблю мультики, але щоб прям цікаво було - ноуп, хіба що south park чи rick&morty.   

Якщо ви помітили 2020 був мега-нудним на релізи фільмів. Типу усі чекали, коли закінчиться карантин, а він не закінчився, бгг. Я чекав, коли щось вийде, чекав, а крім Джентльменів Гая Річі, нічого так і не здивувало особливо. На мою думку, Голівуд вже пережив себе. Головний герой повинен бути чорношкірим геєм жінкою трансгендером, першими тепер помирають китайці, а не чорні як років 10 тому (такий же баян тільки в профіль), сюжети все ті ж - за все добре, проти всього поганого.   

Кароч, мені стало нудно і я вирішив зацінити аніме. А оскільки у мене була чергова підписка на Netflix, почав звідти. Всі рекомендують Hayao Miyazaki, це той який зробив:   
* Princess Mononoke  
* Nausicaa of the Valley of the Wind  
* Spirited Away  
 
Це прям неймовірно популярна класика із аніме-фільмів (якщо є такий жанр). Не скажу, що мені сподобався Міязакі, але що мене здивувало, так це те, що всі вони неймовірно дивні і своєрідні. Я не бачив жодного схожого фільму чи книги, які хоча б нагадували своїм сюжетом і середовищем, те що відбувається там. Тому я вирішив подивитися наскільки дивним аніме може бути (і ні, я не про хентай і не про одного із моїх улюбленців \"Redo of Healer\")   

Мабуть першим і останнім, який мене зачепив на Netflix був Gantz:O 

[![gatz0.jpg](https://i.postimg.cc/66nwDkKC/gatz0.jpg)](https://postimg.cc/DmvtGY8z)

Історія про людей, які повинні назбирати Х балів, щоб повернутися до життя. Або повернути когось із близьких. Загалом цікавий півтори-годинний екшн-мульт. Якщо у вас є Netflix і ви шукали мульт - це те з чого я зайшов.  

Але це ж не аніме 
Звичано, популярні це величезні серіали зняті за мангою. Манга - це такі японські комікси. У них є свої жанри, які, на мою думку, неймовірно круті. Починаючи від гаремів (це коли 1 хлопець/дівчина і решта протилежної статі) та мюзиклів (як на рахунок оркестру чи реп-батлу) до Сьоненів (сцени боротьби головного героя за свою ціль, яка зазвичай є дружбою, коханням, мрією). Загалом за це і люблять аніме, ви можете знайти будь-який жанр для душі, від найгіршого збочення до найромантичнішого мульту, де Голівуд буде здаватися твором 3-класника написаного на перерві лівою ногою.   Якось я вирішив піти легким шляхом, взяти топ-100 аніме і дивитися щось із списку, коли не знайду хорошого фільму. 

Тепер усі сюжети фільмів для мене здаються казками про котигорошка за своїм посилом чи складністю сюжету. Для мене здається неймовірним те, як японці можуть вкласти банальні речі про \"мити руки після туалету\" чи \"ніколи не здаватися\" у сюжет з любовним трикутником чи сенсом життя (щоб це не значило для вас). Загалом, я перейшов вже за 100-ю переглянутих фільмів/серіалів і шкодую лише про одне - те що, аніме не такі доступні в Україні, і мені доводиться дивитися на все англійською чи російською.   

Я дуже довго готувався до того щоб глянути Наруто. Одне з найпопулярніших аніме серед підлітків. І, мабуть, якби мені було 15, це стало б моїм улюбеним твором. Це типовий файтінг із любовним трикутником де антагоністом стає найкращий друг головного героя. Бачите, навіть типовий сюжет аніме в 10 словах виглядає складніше ніж новий Марвел. І так і є. Якимось дивом я осилив 400+ серій, де постійно відбуваються бої і.. Наруто крутий. Не настільки крутий, щоб дивитися другий раз, але аніме справді непогане. Не те щоб я радив вам його зараз дивитися. Це буде схоже на вступ до важкої музики через Slipknot, коли спочатку вам варто послухати Тартак, потім якісь Imagine Dragons, потім Linkin Park, потім Rammstein і аж тоді один трек AC/DC. Загалом, починати потрібно поступово. Ставтесь до цього як до професійних наркоманів за версією тупих людей, не починайте із героїну, починайте із пива, трави, потім амфетамін, лсд і поступово доходьте до ложки :)   

Та нє, сам дивись свої 400 серій І я в цьому згодний повністю. Аніме варті свого часу і очікувань. Як і з музикою, ви можете підібрати те, що подобається вам. 

Наприклад мій топ для новачків складається із романтики, драми та детективів:   
* Кімі но На ва / Твоє ім'я (фільм про любов)  
* Erased / Місто де мене немає  
* Made in Abyss (трилогія, неймовірно жорстока із дуже дитячою анімацією)  
 
Якщо у вас є вільна годинка і ви не хочете витрачати багато часу на аніме - гляньте щось із цієї трійки. Якщо не сподобається - напишіть, я поки таких людей не знаю.   

Це якщо із легкого і на годинку. Із того на що варто витратити годин 10, є речі цікавіші, із більшою мораллю, романтикою чи жорстокістю. Знову ж таки, вибирайте, що вам зараз більше до душі. Я спробую згрупувати свій топ  

## Детективи 

### Death Note  

Класика, щоденник в якому помирає кожен, хто туди записаний. Комусь не довподоби, коли в аніме описують хід думок чи пояснють усе занадто детально. Але в цьому і суть багатьох сюжетів, автор хоче щоб ви точно розуміли, що відбувається і напрягалися лише тоді, коли йому це потрібно.   

## Attack on Titan 

Здається це найбільше відкритя 2013. Аніме стало неймовірно популярним і я впевнений, що воно вирве першість у усім відомого Naruto чи One Piece, та стане класикою через років 10. Цієї осені вийде останній сезон і не найкращий час, щоб подивитися цей шедевр (тут я не жартую, він неймовірно крутий). Проігноруйте графіку титанів у перших 3-4х серіях і далі ви не зупинитесь.   

### Tokyo Ghoul 

Аніме, яке я ігнорив 3 місяці і подивився за тижня два. Історія про хлопця, який став Гулем. У манзі, це щось типу вампірів, які харчуються людьми, а не тільки кров\"ю. Із усіма супер-силами і слабкостями. Це одне із моєї 10-ки улюбених аніме, включаючи роботу звукорежисерів. Драма із елементами жахів та детективу, усі 3 сезони пролетіли дуже швидко. Сподіваюсь на ремейк. На жаль, у аніме, ремейки бувають рідко, на відміну від 10-ти фільмів чужого чи 15-ти серій форсажу.  

Насправді, є ще детективів 5, які можна сюди додати, але вони всі на своєрідний смак і ці 3-и або є, або стануть класикою в 20-х роках.   

## Сьонен 

Мій найулюбленіший жанр. Поставиви його другим, тому що я не знаю альтернатив таких історій у жодній країні. Ідея сьонену - це боротьба за свою ідею, в якій здатися - це слово, яке не існує у словнику.   

### Hunter X Hunter 

Мій топ-1. Навіть не хочеться писати далі, але це ідеал сюжету для мене. Всесвіт, який роширюється з кожною наступною частиною. Ніби вам розповідають про Київ, величезне місце, а потім відкривають область, країну, материк, планету, сонячну систему, галактику і обіцяють показати більше. При цьому ви переживаєте за банальну мрію героя, коли автор постійно тримає вас у напрузі. Для мене це найкращий фантинг, який ніколи не матиме кінця. Через хворобу, автор швидше за все не закінчить аніме, але те що є - єдиний серіал, який я хотів дивитися по 10-20 серій за день. Масів тайм-вейстер. Але хейвелі крутий. Якщо вам потрібен ще один аргумент, то японці сперечаються, хто у кого вкрав сюжет, Наруто у HxH чи HxH у Наруто. Обидва круті, але HxH більш доросліший (як на мене)  

### One Piece 

Серіал який йде близько 30-и років. Ваші жарти про Беверлі-Хілз тихенько плачуть у кутку на гречці. На даний момент зроблено 990+ серій і за планами це буде продовжуватися ще роки 3, а то і всі 5. У мене пішло 4-и місяці щоб подивитися все за останні 25 років. Не запитуйте як, я багатофункціональний :)  

One piece - найкраща історія про піратів. Якщо ви фанат Стіва Джобса, Піратів Карибського моря та хочете зрозуміти що значить класика японського аніме - вам сюди. Є один мінус - величезна історія. Уявіть собі всі комікси Марвела за останні 50 років зібрані в один сюжет, з детальним описном життя кожного героя на планеті Земля. Єдине, що хоче головний герой - це стати справжнім піратом. І не стати ним легким шляхом, а жити своєю ціллю, навіть якщо на це піде все життя і доведеться померти не ставши ним. Тому що головне - це подорож і друзі, а не ціль будь-якою ціною.   Ще раз, будь-які мелодрами голівуду просто дитячі іграшки порівняно із Ван Піс-ом. Це найприбутковіше аніме за останні 20 років і це справді класика. Я не знаю жодного іншого твору, який мотивує стати піратом, не щоб грабувати людей чи влаштовувати розбій, а щоб відчувати романтику свободи і боротьби за справедливіть, коли світ застряг в корупції і безсмістовних традиціях.   

І ще разок, це аніме не для слабаків. Переглянути 80 серій, щоб зрозуміти чи це ваше чи ні - ось тест на справжніх піратів, ги-ги.  

### Fullmetal Alchemist: Brotherhood 

Історія про двох братів, які втратили частини свого тіла, через бажання стати такими як їх батько. Тепер, все що вони хочуть - це повернутися на початок та жити звичайним життям. Вони є відомими і водночас нікому не потрібними у світі магії алхіміків. Аніме нагадує суміш Гаррі Потера і Толкієна, і є в одночас досить коротким.   

### Tokyo Revengers 

Відкриття 2021 року. Вийшло лише 8 серій, я прочитав усю доступну мангу на наступні 2 роки вперед. Це один із улюблених жанрів, де герой повертаєтсья у минуле і намагається змінити майбутнє немаючи інших суперсил. Історія про найслабшого хлопця у місті, який повинен стати головою банди головорізів у Токіо, для того щоб врятувати кохану дівчину. При цьому він знаходить друзів і звісно ж ніколи не стає головою банди, тому що в аніме не буває галімої передбачуваної ху-ні, як у Голівудських фільмах.

Дописав би сюди ще багато, але не цього разу. Який у вас топ?
Із аніме я вже дійшов до манхв. Це ніби із сексу ви дійшли до БДСМ і вам якось прісно. Plus Ultra!!1

А на кінець ось вам концерт японського композитора, який пише музику для аніме. Ввімкніть і тепер зрозумійте, чому я думаю, що Бетховена можна засунути в дупу.

[![My Hero Academia](https://img.youtube.com/vi/G-yTeYWWEpU/hqdefault.jpg)](https://youtu.be/G-yTeYWWEpU "My Hero Academia")
